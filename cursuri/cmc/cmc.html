---
layout: course_page
title: Elementele nonverbale și paraverbale în CMC
show_in_sidebar: yes
prev:
    url: /cursuri/cmc/elemente-cmc
    title: Elementele nonverbale și paraverbale în CMC
next:
  url: /cursuri/cmc/elemente-paraverbale
  title: Elementele para-verbale
---

<h1>Comunicarea mediată de computer</h1>

<p>
    Comunicarea mediată de computer se împarte în două mari categorii, în funcție de felul comunicării: <b>sincronă</b> și <b>asincronă</b>.
</p>

<hr>
<span style="color: deeppink">
    <i class="fas fa-question-circle"></i></i>
</span>
Puteți da exemple de platforme care facilitează comunicarea sincronă? Dar pentru cea asincronă?
<hr>

<p>
    Există loc de scepticism atunci când vorbim despre comunicarea mediată de computer. Unii susțin că deoarece lipsesc indiciile nonverbale, mesajele nu sunt decodificate corect, ceea ce lasă o marjă substanțială pentru interpretări. Mai mult, deliberarea era, tradițional, un act care se întâmpla într-un spațiu fizic, delimitat, dar odată cu mutarea în online, există voci care își prezintă îngrijorarea față de natura alienantă a comunicării mediate de computer (CMC): pierderea identității, discriminarea, apariția opiniile polarizante. CMC poate șterge limitele temporale și spațiale, iar aceasta este premisa de la care pleacă orice studiu bazat pe comunități virtuale.<sup>[<a href="#nota1">1</a>]</sup>  
</p>

<p>
    Wood și Smith (2005) <sup>[<a href="#nota2">2</a>]</sup> analizează lipsa elementelor non-verbale din comunicarea mediată de computer și articulează trei perspective, în funcție de relația care se poate naște. 
</p>

<br>

<table>
    <thead>
        <tr>
            <th>Perspectivă</th>
            <th>Ce presupune</th>
            <th>Relație</th>
        </tr>
    </thead>
    <tbody style="text-align: center;">
        <tr>
            <td><b>Impersonală</b></td>
            <td>lipsa reperelor limitează calitatea interacțiunii sociale în CMC</td>
            <td>probabilitatea ca din urma CMC să se nască relații este mică</td>
        </tr>
        <tr>
            <td><b>Interpersonală</b></td>
            <td>învățarea unor comportamente poate ajuta la compensarea lipsei de repere</td>
            <td>se pot naște relații din CMC</td>
        </tr>
        <tr>
            <td><b>Hyper-personală</b></td>
            <td>lipsa elementelor non-verbale îi poate ajuta pe unii să își găsească vocea</td>
            <td>pentru unii, abilitatea de a comunica este mai substanțială în CMC</td>
        </tr>
    </tbody>
</table>

<hr>

<h2>Perspectiva impersonală</h2>

<p>
    Aceasta se traduce în teoria reperelor sociale filtrate (<em>cues-filtered-aut</em>), care este o perspectivă asupra CMC care spune că internetul este un canal <b>inferior</b> de comunicare din cauza lipsei de repere sociale, iar prezența socială și reperele sociale contextuale nu pot fi suplinite în comunicarea mediată de computer. 
</p>

<p>
    <strong>Teoria prezenței sociale</strong> presupun că diferite feluri de media exprimă grade diferite de realitate într-o interacțiune, iar gradul de conectare se bazează pe <b>cantitatea de elemente non-verbale disponibile</b> receptorului prin particularitățile comunicării. 
</p>


<hr>
<span style="color: deeppink">
    <i class="fas fa-question-circle"></i></i>
</span>
Pe baza teoriei prezenței sociale, care dintre următoarele media oferă cele mai multe repere non-verbale: ziar, TV, radio, forum, Facebook, MS Teams. 
<hr>
<p>
    Astfel, comunicarea media de computer și comunicarea face-to-face <b>nu sunt alternative funcționale</b>, ci canale specializate, utilizate pentru a îndeplini nevoi specifice, și orice comparație este inutilă. 
</p>

<p>
    <strong>Teoria reperelor sociale contextuale</strong> spune că reperele sociale contextuale ne spun cum se comportăm în funcție de contextul de comunicare, iar lipsa acestor repere are un efect major asupra naturii comportamentelor în contextele mediate. De exemplu, nu țipăm într-o bibliotecă, sau scriem diferit mailurile pentru prietenii noștri sau profesorilor.
</p>

<figure>
    <img style="width:100%; margin-top: 20px" src="/cursuri/cmc/assets/meme.JPG"/>
    <figcaption> 
        Memă de pe un grup de Facebook cu meme inspirate din viața la FSPAC. 
    </figcaption>
</figure>

<hr>

<h2> Perspectiva interpersonală</h2>

<p>
    În contextul în care lipsa reperelor limitează calitatea interacțiunii sociale, <b>modelul SIDE (Social Identity Model of Deindividuation of Effects)</b> vine să explice ce fel de modificări pot apărea în comportamentul unui utilizator: într-o comunicare mediată de computer, sunt șanse mai mari ca o persoană <b>să se conformeze cu un rol social decât să încerce să își impună personalitatea</b>. Modelul SIDE prezice că sunt șanse foarte mari ca o persoană să poată acumula norme și comportamente dintr-o comunicare mediată. De exemplu, învățarea unor termeni, abrevieri, formulări specifice. 
</p>

<hr>

<p id="nota1">
    [1] Flavia Țăran. (2019) „Comunitățile virtuale ca locuri pentru deliberare: Reddit” în Meza, RM (ed.) <i>Digitalizarea media și cultura Populară</i>. Cluj-Napoca: Presa Universitară Clujeană, pp. 52-58. 
</p>

<p id="nota2">
    [2] Andrew F. Wood și Matthew J. Smith. (2005) <i>Online Communication: Linking Technology, Identity and Culture</i>.
</p>