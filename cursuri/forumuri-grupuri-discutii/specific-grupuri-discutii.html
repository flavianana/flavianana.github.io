---
layout: course_page
title: Forumuri și grupuri de discuții. Retribalizarea online
prev:
  url: /cursuri/forumuri-grupuri-discutii/forumuri
  title: Forumuri
next:
  url: /cursuri/forumuri-grupuri-discutii/continutul
  title: Conținutul de pe grupurile de discuții
---

<h1>Specificul grupurilor de discuții</h1>

<h2>Componente</h2>
<p>
  Principalele componente ale unui grup de discuții sunt: <strong>categoriile, postările</strong> și <strong>comentariile</strong>. În funcție de tipul și de specificul platformei, acestea pot avea diverse nume, presupun diverse tipuri de conținut sau dinamici de comunicare diferite. 
</p>
<ul>
  <li>
    <strong>Categoriile</strong> sunt utile pentru structurarea conținutului, astfel încât acesta să fie găsit cu ușurință. De asemenea, ele permit delimitarea tematică a conținutului. Tipuri de categorii: <em>subreddit</em>, <em>board</em>, <em>sub-forum</em>. 
  </li>
  <li>
    <strong>Postările</strong> se referă la tipul de conținut postat pe grupul de discuții: <em>text</em>, <em>imagine</em>, <em> link</em> sau o combinație.
  </li>
  <li>
    <strong>Comentariile</strong> sunt cel mai important tip de conținut de pe grupurile de discuții și reprezintă componenta de comunicare/răspuns. Funcționalitățile grupului pot permite postarea de comentarii la postare sau la un alt comentariu. Alte tipuri de comunicare pot fi voturile, like-urile sau reacțiile. 
  </li>
</ul>
<p>
  Pe lângă aceste componente structurale, pe un grup de discuții mai există un <strong>cod de etichetă</strong> cu reguli de comportament, dar și despre conținutul postat.  <strong>Moderatorii</strong> sunt utilizatorii care se adigură că regulile sunt respectate.
</p>
<hr>

<h2>Tipuri de utilizatori</h2>
<p>
  Utilizatorii se împart în două mari categorii: <strong>cu privilegii </strong>(ex.: administratori sau moderatori) și <strong>fără privilegii</strong>.
</p>
<p>
  <strong>Administratorul</strong> se ocupă de aspectele tehnice ale forumului, poate modifica regulile sau aspectul platformei și poate promova alți utilizatori la rangul de moderatori.
</p>
<p>
  <strong>Moderatorul</strong> are acces la tot conținutul, monitorizează calitatea conversației, ține sub control spam-ul și poate să: șteargă sau mute mesaje/discuții, să facă anunțuri, să suspende sau să dea afară utilizatori.  
</p>
<hr>
<h2>
  Tipuri de grupuri de discuții
</h2>
<p>
  Aceasta nu este o clasificare exhaustivă, dar acoperă o parte dintre tipurile de grupuri de discuții care există acum pe Web.
</p>

<ul>
  <li>
    <strong>Forumul/message board-ul</strong>: este un site dedicat discuțiilor, de cele mai multe ori pe un anumit subiect. Pot să fie specializate/de nișă (ex.: forumul pasionaților de pus murături) sau pe teme generale. Există mai multe feluri de utilizatori, cu diferite privilegii. 
  </li>
  <li>
    <strong>Image board</strong>: un similar cu un message board, dar pentru a deschide o discuție este obligatorie postarea unei imagini.
  </li>
  <li>
    <strong>Chat room</strong>: o formă de comunicare sincronă. Scopul unui chat room este cel de diseminare de informație, de cele mai multe ori în format text, în interiorul unui grup de utilizatori.
  </li>
</ul>

<hr>
<i class="fas fa-question-circle"></i>
Care este specificul următoarelor tipuri de grupuri de discuții:
<ul>
  <li>
    mailing list
  </li>
  <li>
    grup pe Facebook
  </li>
  <li>
    secțiunea de comentarii de pe un site de știri
  </li>
</ul>
<hr>


