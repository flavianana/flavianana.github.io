---
layout: course_page
title: Anonimitatea și deviațiile de comportament
prev:
  url: /cursuri/anonimitate-deviatii-comportament/definire-anonimitate
  title: Definirea anonimității
next:
  url: /cursuri/anonimitate-deviatii-comportament/identitate-fizica-virtuala
  title: Identitatea fizică vs. identitatea virtuală
---

<h1>Identitatea</h1>


<p>
    Ce este identitatea? Răspunsul la această întrebare depinde de unghiul din care ne uităm. 
</p>

<p>
    În <strong>psihologie</strong>, identitatea este definită ca „sentimentul de sine al unui individ definit de (a) un set de caracteristici fizice, psihologice și interpersonale care nu este în întregime împărtășit cu nicio altă persoană și (b) o serie de afilieri (de exemplu, etnie) și roluri sociale. Identitatea implică un sentiment de continuitate sau sentimentul că astăzi este aceeași persoană cu care a fost ieri sau anul trecut (în ciuda schimbărilor fizice sau de altă natură). Un astfel de sens este derivat din senzațiile corpului; imaginea corpului; și sentimentul că amintirile, obiectivele, valorile, așteptările și credințele cuiva aparțin sinelui” (<a href="https://dictionary.apa.org/identity">American Psychological Association - APA</a>). 
</p>
<p>
    În <strong>psihologia socială</strong>, identitatea este corelată cu nevoia de apartenență la un grup sau o colectivitate. Teoria identității sociale își propune să specifice și să prezică circumstanțele în care indivizii se consideră indivizi sau membri ai grupului. De exemplu, în <strong>antropologie socială</strong>, identitatea se referă apartenența la grupuri formate pe baza etniei, crezurilor etc. 
</p>
<p>
    Sociologul canadian <strong>Ervin Goffman</strong> a fost foarte interesat de modul în care oamenii își construiesc multiple identități în interacțiunile lor zilnice. În <em><a href="https://www.goodreads.com/book/show/931984.The_Presentation_of_Self_in_Everyday_Life">The Presentation of Self in Everyday Life</a></em> (1956), el propune că identitatea nu este ceva singular. Identitatea este un rol pe care oameni îl joacă și care se modifică odată cu schimbarea audienței sau a altor factori contextuali. „Sinele” prezentat de oameni nu este niciodată o reprezentare totală a cuiva și nici nu este o identitate fixă. Astfel, oamenii sunt niște constructe interactive, unde indivizii își negociază imaginile personale (fețele) cu alți oameni, sau se poziționează față de ei.
</p>

<p>
    Acest proces de <strong>negociere</strong> constantă a identității discursive în relație cu alți oameni se numește <strong>identitate relațională</strong>. Oamenii sunt constructe interactive, ceea ce înseamnă că și identitatea poate fi sculptată în funcție de interacțiunile cu alte persoane sau cu mass-media. 

</p>

<p>
    În această direcție, filozoful marxist <strong>Louis Althusser</strong> introduce conceptul de <em>interpelare</em>, care este folosit și pentru a descrie modul în care identitatea este construită cultural printr-un proces continuu. Ideea este preluată de <strong>Theodor Adorno</strong> și <strong>Max Horkheimer</strong>, cunoscuți pentru studiile în zona industriilor culturale. Ei consideră că mass-media (ca parte a industriilor culturale) sunt responsabile pentru apariția consumatorului pasiv, consolidând ideologia dominantă: ce e la modă, ce să gândim, cum să ne îmbrăcăm, cum să ne comportăm. Astfel, <strong>administrarea individului</strong> pare a fi în mâinile unor terți.
</p>

<p>
    Mai recent, <strong>Alice Marwick</strong> și <strong>danah boyd</strong><sup>[<a href="#nota1">1</a>]</sup> (2011) traduc problematica identității în mediul online prin sintagma <strong>prăbușirea contextului</strong>: oamenii au online tendința de a interacționa și a construi identități în fața întregii rețele sociale, nu pentru segmente, ca în viața offline. 
</p>

<p>
    Dar îl las pe Ricky Gervaise să explice mai bine:
</p> 

<div class="embed-container">
    <iframe src="https://www.youtube.com/embed/L3dxMGzt5mU" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>

<br>
<hr>

<p>
    O discuție care apare adesea în legătură cu anonimitatea pornește de la întrebarea <em>„Dar ce ai de ascuns?”</em>. Există câteva concepte care sunt introduse pentru a tranșa problema. O abordare este cea care spune că atunci când nu ești anonim ești <strong>autentic și transparent</strong>. Legătura dintre autenticitate și identitate este împărtășită de Mark Zuckerberg, care într-un interviu din 2014 spunea așa:
</p>

<blockquote>
    Ai o singură identitate… Perioada în care proiectai imagini diferite despre tine pentru prieteni sau pentru colegii de muncă se apropie, cel mai probabil, de final. Să ai două identități este un exemplu de lipsă de integritate. 
</blockquote> 

<p>
    Ideea este împărtășită și de sora lui Mark Zuckerberg, Randi Zuckerberg:
</p>

<blockquote>
    Oamenii se comportă numai mai bine când își dau numele real […] oamenii se ascund în spatele anonimatului și simt că pot spune orice vor în spatele ușilor închise.
</blockquote>

<hr>
<i class="fas fa-question-circle"></i>
Sunteți de acord cu această abordare? Puteți da exemple de situații în care se aplică/nu se aplică?

<br>
<hr>
<br>

<p id="nota1">
    [1] Marwick, Alice E., și danah boyd. "I tweet honestly, I tweet passionately: Twitter users, context collapse, and the imagined audience." <em>New media & society</em> 13.1 (2011): 114-133.
</p>